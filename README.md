# patika-blog
www.patika.dev




              			Yalan ve Gerçeklerle Veri Bilimi


  Günümüz dünyasında her hareketimiz, davranışımız bir şekilde veri doğuruyor. 
Ayrıca tüm sanal hareketlerimiz, iletişimimiz sonucu ortaya çıkan veriler bir şekilde kaydediliyor ve farkında bile olmadan her gün binlerce kaydımız tutulmuş oluyor. Peki bu kadar veri bu kadar kayıt neden? Tüm bunların elbette ki bir sebebi var. Veri sandığımızdan çok daha fazla şey anlatıyor bize ama nasıl? 
Tam olarak bu noktada veri bilimi devreye giriyor.
	  
   Peki veri bilimi nedir? Benim öznel tanımıma göre veri bilimi, veri arasındaki gizli örüntüleri bulup anlamlı sonuçlar çıkarma sanatıdır. 
ABD’li Target Company isimli perakendecilik devinin alışveriş alışkanlıklarına göre müşterisinin hamile olduğunu anlama ve ona hamilelik ile ilgili ürünler göndermesi de bunun çok güzel örneklerinden birisidir. 
Lakin hayatımızın her anında gördüğümüz sahtekarlıklar elbette ki bu alanda da bulunmaktadır. 
Verileri çarpıtarak istediğimiz sonuçları elde etmek bunun bir örneğidir. 
Anket sonuçlarında, bilimsel çalışmalarda, ekonometrik çalışmalarda ve birçok alanda yanlılık ve çıkar kaygısı ile veriler çarpıtılmaktadır. 
Bunun sonucunda ise hem topluluğun güveni zedelenir hem de veriye olan güven azalır. 
	  
   Dürüstlüğün ve ilkeli duruşun olmadığı her ortamda maalesef sahtekarlıklar ortaya çıkmaktadır. 
Veri bilimi söz konusu olduğunda ise maalesef bunları yapmak çok daha kolay oluyor. 
Arka planda çalışan matematiksel ve istatistiksel modeller manipüle edilerek ortaya çıkarılan yanlılık içeren sonuçlarla insanları çok profesyonelce yanıltıp, yalanlara inandırabiliyorlar. Bunun önüne geçerek güveni sağlamak, dürüst ve liyakat sahibi olabilmekte elbette ki bizim elimizde.
